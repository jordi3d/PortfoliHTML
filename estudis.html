<!DOCTYPE html>
<html>

<head>
    <link rel="stylesheet" href="styles.css" />
</head>

<body>
    <h1>ESTUDIS</h1>
    <p>
        Vaig estudiar a l&apos;escola professional del Clot, el barri de la meva infantesa, EGB, BUP i COU. Vaig ser un estudiant excel·lent.<br />Vaig aprendre francès a l&apos;escola, així que quan vaig acabar els estudis, em vaig apuntar a fer classes
        d&apos;anglès a l&apos;institut d&apos;estudis nordamericans.
    </p>

    <p>
        Curiosament, per motius de les notes de tall (no vaig entrar en 1ª opció per 0.01 punts), no em van acceptar ni a la 2ª ni a la 3ª opcions que havia indicat, per haver gent que l&apos;havia marcat com a 1ª opció amb pijor nota que jo, vaig acabar entrant
        en la facultat que era la meva 4ª opció: la facultat d&apos;informàtica de la Universitat Autònoma de Barcelona a Bellaterra.
        <br /> vaig fer un curs de BASIC amb un Radioshack TRS-80, i vaig haver de fer la mili, aleshores obligatòria, just quan havia de començar la carrera, i és clar, no era gaire compatible entrar a les 6:30 al quartel i sortir a les 14:30 per anar
        corrent a casa, dinar, i arribar tard amb els FF.CC. a la facultat de Bellaterra que començava classes a les 15:30.<br /> A la Universitat, vaig fer servir terminals de VAX VT-100 i els primers PC&apos;s, que estaven molt demandats per tots els
        estudiants de la facultat (aleshores eren caríssims).<br />Les coses van canviar amb l&apos;arribada d&apos;ordinadors clònics, i sobre tot, amb el PC d&apos;Amstrad, que es va convertir en un supervendes.<br /> Una de les coses de les que estic
        més agraït dels meus estudis, és que ens van ensenyar a aprendre ràpid. <br /> Ens donaven els manuals d&apos;un llenguatge de programació, i ens demanaven un programa a finals de trimestre.<br /> Vaig aprendre Assembler de 6502, Assembler de
        8088, Turbo Pascal, Turbo C, Fortran, Prolog, ML, dBASE III, i ja a finals de la carrera, Turbo C++ 1.0
        <br /> Veure una estació de treball Silicon Graphics Personal Iris 4D en persona, corrent el programari TDI, va ser un shock tan gran l&apos;any 1990, que em va canviar l&apos;enfoc professional per sempre més. En aquel moment, les pantalles eren
        majoritàriament monocromes, i les més avançades comptaven amb una resolució molt limitada i una paleta de colors encara més limitada. Les Silicon mostraven imatges de 24 bits a 1280x1024 pixels (o més segons models). Semblaven màquines portades
        per una civilització extraterrestre. <br /> Després d&apos;això em vaig especialitzar en Gràfics per ordinador, Compiladors, Visió per computador i Intel·ligència Artificial.<br /> Les xarxes neuronals, en un ordinador de 33MHz i 8MB de RAM, no
        anaven gaire ràpides, però les bases ja les vaig aprendre.
    </p>

    <p>
        Al 1992 vaig ser acceptat en el Curs Superior en Tècniques d&apos;Animació per Ordinador, un curs només per 12 persones, al que es van presentar quasi 1.000 candidats, entre altres raons, perquè es feia al Centre Calassanç de FP, supervisat per Animàtica
        (l&apos;empresa de referència), amb estacions de treball SGI i software d&apos;animació professional.<br /> Un curs de 850h (+ un extra que vàrem aconseguir per acabar el projecte de fi de curs durant l&apos;estiu), on vaig aprendre la
        professió de tècnic en animació per ordinador, una mica de TD, modelador, animador, lighting i fins i tot pipeline engineer.
    </p>

    <p>
        Al 1994 vaig començar l&apos;MBA d&apos;ESADE part time, però malauradament, no el vaig poder acabar degut a la càrrega de feina que tenia.
    </p>

    <p>
        A les diferents empreses en les que vaig treballar i sobre tot a partir de 1995, vaig fer un munt de cursos i certificacions.<br /> Al 2010, vaig tornar a la Universitat per fer el màster de fotònica. Un màster que veig fer sense presses, i mentre
        estava treballant. Vaig poder entregar la tesi al juny de 2015.<br /> El darrer curs que he fet, és un sobre desenvolupament d&apos;aplicacions front-end, fent servir react.js, un curs de 280h que acaba el dia 28 d&apos;abril de 2022.
    </p>
</body>

</html>